verse_no,en,hmr
1,"Then sang Moses and the children of Israel this song unto Jehovah, and spake, saying, I will sing unto Jehovah, for he hath triumphed gloriously: The horse and his rider hath he thrown into the sea.","Chun, Mosie le Israel thlahai chun LALPA kuomah hi hla hi an sak a, “Ropuitaka a hne ta leiin LALPA kuomah hla sak ka tih. Sakawr le a chunga chuong chu tuipuiah a pei lût a."
2,"Jehovah is my strength and song, And he is become my salvation: This is my God, and I will praise him; My father’s God, and I will exalt him.","LALPA chu ka hrâtna le ka hla a nih, Ka sandamna khawm a hung ni tah; Hi hi ka Pathien a na, ama chu inpâk ka tih: Ka thlatu Pathien a na, ama chu chawimawi ka tih."
3,Jehovah is a man of war: Jehovah is his name.,LALPA chu indo mi a nih; LALPA chu a hming a nih.
4,Pharaoh’s chariots and his host hath he cast into the sea; And his chosen captains are sunk in the Red Sea.,Pharao sakawr tawlailîrhai le sipai ruol chu tuipuiah a pei lût tah a; A sipai hotu thlanghai khawm chu Tuipui Senah an tlum zo tah.
5,The deeps cover them: They went down into the depths like a stone.,Limawng inthûkahai chun lung angin an tlum thlah a; Tuipui inthûk chun anni ân khum a.
6,"Thy right hand, O Jehovah, is glorious in power, Thy right hand, O Jehovah, dasheth in pieces the enemy.","Aw LALPA, i kut changtieng chu thilthawtheinain a ropui a, Aw LALPA, i kut changtieng chun hmêlma chu a nuoihâwp a."
7,"And in the greatness of thine excellency thou overthrowest them that rise up against thee: Thou sendest forth thy wrath, it consumeth them as stubble.","I lalna ropuina chun nangma dotuhai che chu i peithlâk a: I lunginsenna chu i tir suok a, anni chu bupawl angin a kânghmang a."
8,"And with the blast of thy nostrils the waters were piled up, The floods stood upright as a heap; The deeps were congealed in the heart of the sea.","I hnarkuohai mûtthlît chun tuihai chu ân thuo ûr a, Tui lienhai chu vûm thûrin a ngîr tah a; Tuipui sûngrila limawnghai chu sukkhalin an um tah a."
9,"The enemy said, I will pursue, I will overtake, I will divide the spoil; My desire shall be satisfied upon them; I will draw my sword, my hand shall destroy them.","Hmêlma chun, ‘Hnawt ka ta, hnawtphâk ka ta, râllâk thil chu sem ka tih; Ka dittâwkin annia inthawk lâng ka ta, Ka kâwlhnâm phawi ka ta, ka kutin anni sukbohmang ka tih,’ a tih a."
10,"Thou didst blow with thy wind, the sea covered them: They sank as lead in the mighty waters.","Nangin i thli chun în mûttir a, tuipui chun anni ân khum tah a: Tui hrâtahai chun suon tlang angin an tlum hmang tah a."
11,"Who is like unto thee, O Jehovah, among the gods? Who is like thee, glorious in holiness, Fearful in praises, doing wonders?","Aw LALPA, pathienhai lai hin nanga ang tu am an um a? Inthiengnaa ropui, thilthaw ropuihaia ṭium, Thilmakhai thaw, Nanga ang tu am an um a?"
12,"Thou stretchedst out thy right hand, The earth swallowed them.","I kut changtieng chu i phar a, Anni chu hnuoiin a lem zo tah a."
13,Thou in thy lovingkindness hast led the people that thou hast redeemed: Thou hast guided them in thy strength to thy holy habitation.,Nangin i zângainain mipui în tlanhai chu i ṭhuoi a; I umna hmun inthiengah i hrâtnain anni chu i ṭhuoi a.
14,"The peoples have heard, they tremble: Pangs have taken hold on the inhabitants of Philistia.","Mipuihai chun an hriet a, an inthin a; Philistin mihai chu lungngainain an sip a."
15,"Then were the chiefs of Edom dismayed; The mighty men of Moab, trembling taketh hold upon them: All the inhabitants of Canaan are melted away.","Tuhin Edom lalhai chu an lunginzîng a, Moab mi hrâthai chu inthinnain a man a, Kanaan hluotuhai po po chu an intui zo tah a."
16,"Terror and dread falleth upon them; By the greatness of thine arm they are as still as a stone; Till thy people pass over, O Jehovah, Till the people pass over that thou hast purchased.","Inlâuna le ṭitnain anni a vûr a, I kut thahrâtna leiin anni chu lung ang elin an to ṭawk ṭawk a; I mipuiin an fe khêl chenin, Aw LALPA: I mipui i închâwkhaiin an fe khêl chen chun."
17,"Thou wilt bring them in, and plant them in the mountain of thine inheritance, The place, O Jehovah, which thou hast made for thee to dwell in, The sanctuary, O Lord, which thy hands have established.","Nangin anni chu hung la lût i ta, i ro tlângah phun i tih; Aw LALPA, nangin i umna hmun dinga i siema chun, Aw LALPA, hmun inthieng nangin i kuta i siema chun."
18,Jehovah shall reign for ever and ever.,"LALPA chun chatuonin ro rêl a tih,” tiin."
19,"For the horses of Pharaoh went in with his chariots and with his horsemen into the sea, and Jehovah brought back the waters of the sea upon them; but the children of Israel walked on dry land in the midst of the sea.","Pharao sakawrhai chu a sakawr tawlailîrhai le sakawr chung chuong mihai leh tuipuiah an lût phing chun, LALPAIN tuipui tuihai an chungah ân luongtir nâwk ta sih a; Israel thlahai ruok chu tuipui inkâra chun hnuoi hulah an feh a."
20,"And Miriam the prophetess, the sister of Aaron, took a timbrel in her hand; and all the women went out after her with timbrels and with dances.","Chun zâwlneinu Miriam, Aron farnu chun khuongtê a lâk a, nuhmei po po chun khuongtêhai le lâmin an zui a."
21,"And Miriam answered them, Sing ye to Jehovah, for he hath triumphed gloriously; The horse and his rider hath he thrown into the sea.","Miriam chun, “Ropuitaka a hne ta leiin LALPA kuoma chun hla sak ro; Sakawr le a chunga chuong chu tuipuiah a pei lût a,” tiin a dawn a."
22,"And Moses led Israel onward from the Red Sea, and they went out into the wilderness of Shur; and they went three days in the wilderness, and found no water.","Mosie chun Israelhai chu Tuipui Sena inthawk chun a ṭhuoi pei a, Sur thlalêr chu an hung tlung tah a, chun, thlalêra ni thum an fe chun tui an hmu ta nawh a."
23,"And when they came to Marah, they could not drink of the waters of Marah, for they were bitter: therefore the name of it was called Marah.","Mara hmun an hung tlung chun, Mara hmuna tui chu a khâk leiin an dâwn thei ta nawh a; chuleiin, chu hmun chu Mara inbûk a ni tah a."
24,"And the people murmured against Moses, saying, What shall we drink?","Mipui chu, “Ieng am dâwn tâng ei ta?” tiin Mosie chungah an chier tah a."
25,"And he cried unto Jehovah; and Jehovah showed him a tree, and he cast it into the waters, and the waters were made sweet. There he made for them a statute and an ordinance, and there he proved them;","Ama chun LALPA chu a ko a; LALPA chun thing ân entir a, chu chu tuia chun a dêng lût a, tui chu a hung inhnik tah a. Chutaka chun dân le dân ziek chu an kuomah a siem a, anni chu chutaka chun a fie bawk a:"
26,"and he said, If thou wilt diligently hearken to the voice of Jehovah thy God, and wilt do that which is right in his eyes, and wilt give ear to his commandments, and keep all his statutes, I will put none of the diseases upon thee, which I have put upon the Egyptians: for I am Jehovah that healeth thee.","ama chun, “LALPA in Pathien rawl chu nguntaka in ngai a, a mit hmuha thildik chu in thawh a, a thupekhai tieng in na in sit a, a dân ziekhai chu in vawng tlat chun, Aigupta mihai chunga kân tlungtir natnahai hrim hrim kha in chungah intlungtir dêr naw ningah: LALPA nangni sukdamtu cheu chu ka ni sih a,” a tih a."
27,"And they came to Elim, where were twelve springs of water, and threescore and ten palm-trees: and they encamped there by the waters.","Chun, Elim an hung tlung a; chu hmuna chun tuikhur sâwmpahni le tûm thing sawmsari an um a; chuongchun, tuikhurhai vêla chun bûk an khuor tah a."
