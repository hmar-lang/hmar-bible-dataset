verse_no,en,hmr
1,"Then Job answered and said,","Chun, Job chun a dawn a, a hril tah a:"
2,Hear diligently my speech; And let this be your consolations.,"“Ka ṭawng hi nguntakin lo ngai unla, Hi hi in inhnêmna chu ni raw se."
3,"Suffer me, and I also will speak; And after that I have spoken, mock on.","Mi phal unla, kei khawma thu hril vêng ka tih, Ka hril zoah mi nuisan de ti niu."
4,"As for me, is my complaint to man? And why should I not be impatient?","Ka chungthua chun, ka chierna hi mihriem chung am a nih? Iengdingin am lunginrawm loin um ka ta?"
5,"Mark me, and be astonished, And lay your hand upon your mouth.","Mi en unla, makti unla, in kutin in bau chu hup el ro."
6,"Even when I remember I am troubled, And horror taketh hold on my flesh.","Ka ngaituoin ka lung a zîng a, Ṭitnain ka tisaah a mi man hlak."
7,"Wherefore do the wicked live, Become old, yea, wax mighty in power?","Iengtiziea mi rilo chu hringin, an hung tarin, thilthawtheinaa an hung nasa hlak am a na?"
8,"Their seed is established with them in their sight, And their offspring before their eyes.","An thlahai chu anni mithmu ngeia anni le tungding an na, An chithlahai an mithmu ngeiah, tungding an nih."
9,"Their houses are safe from fear, Neither is the rod of God upon them.","An inhai chu ṭitnaa inthawkin a him a, Pathien hmawl khawm chu an chungah a um bawk nawh."
10,"Their bull gendereth, and faileth not; Their cow calveth, and casteth not her calf.","An bâwngchalhai chun chi an thlah a, an ching ngai nawh a, An bâwngpuihai chun tê an nei a, tê an insiet ngai nawh."
11,"They send forth their little ones like a flock, And their children dance.","An nauhai chu berâm ruol angin an tir suok a, An nauhai chu an lâm a."
12,"They sing to the timbrel and harp, And rejoice at the sound of the pipe.","Ṭingṭang le khuongtê leh hla an sak a, Theihle ria chun an hlim bawk a."
13,"They spend their days in prosperity, And in a moment they go down to Sheol.","An nihai chu neinungtakin an hmang zo a, Thlamuongtakin Seola chun an fe thla tah a."
14,"And they say unto God, Depart from us; For we desire not the knowledge of thy ways.","Pathien kuoma chun, ‘keinia inthawkin fe hmang rawh, I lampuihai hrietna chu kan châk naw a nih,’ an la ti ta rawp a."
15,"What is the Almighty, that we should serve him? And what profit should we have, if we pray unto him?","‘Iengkimthawthei chu tu am a ni leh, a rawng ei bâwl ding chu? A kuoma ei ṭawngṭaiin ieng am ṭhathnemna hmûng ei ta?’ tiin."
16,"Lo, their prosperity is not in their hand: The counsel of the wicked is far from me.","En ta u, an hausakna chu an kutah a um nawh a; Mi rilo thurâwn chu keimaa inthawka hlataka chun a um a nih."
17,How oft is it that the lamp of the wicked is put out? That their calamity cometh upon them? That God distributeth sorrows in his anger?,Mi rilohai khâwnvar chu ieng anga herhlum rawpin am a um a? An sietna khawm chu ieng angin am a hung rawp ding? Pathien khawm chun a lunginsenin lungngainahai a pêk tâwl chu?
18,"That they are as stubble before the wind, And as chaff that the storm carrieth away?","Thli hmaa pâwl kûng ang el an na, Busi thliin a lên hmang hlak ang chu an nih."
19,"Ye say, God layeth up his iniquity for his children. Let him recompense it unto himself, that he may know it:","‘Pathien chun a thlahai ta dingin a khawhlona chu a khâwlkhâwm,’ in ta, An hriet theina dingin an chunga ngei chun thung ni raw se."
20,"Let his own eyes see his destruction, And let him drink of the wrath of the Almighty.","An mithai chun an sietna ngei chu hmu sienla, Iengkimthawthei lunginsenna ngei chu indâwntirin um raw hai se,"
21,"For what careth he for his house after him, When the number of his months is cut off?","An thi hnung chun an insûng chu ieng dim ni tâng an ta, An ta dinga thla tiem zât a bo hnung chun?"
22,"Shall any teach God knowledge, Seeing he judgeth those that are high?","Mi tukhawmin Pathien chu hrietthiemna ân chûktir ding am a nih, Mi insânghai chunga chun ro a rêl ti hmu siin?"
23,"One dieth in his full strength, Being wholly at ease and quiet:","Mi chu a hrât lai takin a thih a, To ṭawk ṭawk le sâwldam rawng rawnga umin."
24,"His pails are full of milk, And the marrow of his bones is moistened.","A taksa chu thâuin a sip a, A ruhai thlin chu a tlawr bawk a."
25,"And another dieth in bitterness of soul, And never tasteth of good.","Chun mi dang lungngaitakin a thih a, Thil ṭha hrim hrim ân tem ngai nawh."
26,"They lie down alike in the dust, And the worm covereth them.","Pilvuta chun angkhat charin an zâl ve veh a, Anni chu ngehai chun ân khum a nih."
27,"Behold, I know your thoughts, And the devices wherewith ye would wrong me.","Ngai ta u, in ngaituohai ka hriet deh Keima chunga indik nawtaka inngaituona remruotnahai le chun."
28,"For ye say, Where is the house of the prince? And where is the tent wherein the wicked dwelt?",‘Lalnau in chu khâwlai am a na? Mi rilo umna puon in chu khâwlai am a na?’ in ti sih a.
29,"Have ye not asked wayfaring men? And do ye not know their evidences,",Lampuia mi inlawnhai chu in indawn naw am a nih? An thuhrilhai chu in pawm naw am a nih?
30,That the evil man is reserved to the day of calamity? That they are led forth to the day of wrath?,"Mi suol chu suksietna nia dinga khêk a na, Ṭhuoihmangin an um a, lunginsenna nia dingin."
31,Who shall declare his way to his face? And who shall repay him what he hath done?,Tuin am a lampui chu a hmaisana chun hrilfieng a ta? A thil lo thaw ta chu tuin am thungpêk a ti leh?
32,"Yet shall he be borne to the grave, And men shall keep watch over the tomb.","Thlâna chun ama chu phur hmang la nîng a ta, Thlân in chunga chun la nghâk an tih."
33,"The clods of the valley shall be sweet unto him, And all men shall draw after him, As there were innumerable before him.","Varuom piltlanghai chu ama ta dingin inhnik a ta, Chun, mi po po chun ama hnung chu zui an tih, A hmaa mi tiem sêng lo lo um tahai ang khan."
34,"How then comfort ye me in vain, Seeing in your answers there remaineth only falsehood?","Anleh, iengtin am teplo chun mi thlamuon in ta, In dawnnahaia chun khêl ngawt naw chu iengkhawm a um nawh,” tiin."
