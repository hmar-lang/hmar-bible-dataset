verse_no,en,hmr
1,"Oh sing unto Jehovah a new song; For he hath done marvellous things: His right hand, and his holy arm, hath wrought salvation for him.","Aw LALPA chawimawiin hla thar sak unla, Thil maktakhai a thaw ta sih a; A kut changtieng le a bân inthieng chun ama ta dingin sandamna a siempêk tah a."
2,Jehovah hath made known his salvation: His righteousness hath he openly showed in the sight of the nations.,"LALPA chun a sandamna chu ân hriettir a, A felna chu hnam tin mithmua chun chiengtakin ân langtir tah."
3,He hath remembered his lovingkindness and his faithfulness toward the house of Israel: All the ends of the earth have seen the salvation of our God.,"Israel sûnghai chunga a ngilnei- zie le, a ringumzie chu a hriet zing a, Kâwlkawdawnga mi po po khawmin ei Pathien sandamna chu an hmu tah."
4,"Make a joyful noise unto Jehovah, all the earth: Break forth and sing for joy, yea, sing praises.","Leihnuoia um po pohai, LALPA chawimawiin hlimtakin khêk unla, Khêk suok unla, hlimin hla sak ro; anih, inpâkna hla sak ro."
5,Sing praises unto Jehovah with the harp; With the harp and the voice of melody.,"Ṭingṭang leh LALPA inpâkin hla sak ro, Ṭingṭang le inpâkna hla ri leh."
6,"With trumpets and sound of cornet Make a joyful noise before the King, Jehovah.","Tawtawrâwthai le tawtawrâwt bi nei ri leh, Laltak, LALPA hmaa chun hlimtakin khêk ro."
7,"Let the sea roar, and the fulness thereof; The world, and they that dwell therein;","Tuisuoriet le a sûnga um po po hi inri hum hum raw se, Khawvêl le a sûnga chênghai le hin."
8,Let the floods clap their hands; Let the hills sing for joy together,"Tuilienhai chun an kut ben sienla, Tlânghai chu hlimin LALPA hmaa chun hla sak tâwl rawhai se."
9,"Before Jehovah; for he cometh to judge the earth: He will judge the world with righteousness, And the peoples with equity.","Hnuoi ro rêl dingin a hung ding a ni sih a, Khawvêl hi feltakin ro rêlpêk a ta; Thlierbîk nei loin mi tin ro chu rêl a tih."
