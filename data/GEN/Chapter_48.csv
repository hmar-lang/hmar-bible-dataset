verse_no,en,hmr
1,"And it came to pass after these things, that one said to Joseph, Behold, thy father is sick: and he took with him his two sons, Manasseh and Ephraim.","Chun, chuong hnunga chun, Josef kuomah, “Ngai ta, i pa a dam nawh ie,” an tih a: chuongchun, a naupasalhai pahni, Manasse le Ephraim chu a ṭhuoi a."
2,"And one told Jacob, and said, Behold, thy son Joseph cometh unto thee: and Israel strengthened himself, and sat upon the bed.","Chun, Jakob chu “Ngai ta, i nau- pa Josef chu i kuomah a hung ie,” tiha an hril chun, Israel chu ân sukhar a, khuma chun a ṭhung tah a."
3,"And Jacob said unto Joseph, God Almighty appeared unto me at Luz in the land of Canaan, and blessed me,","Chun, Jakobin Josef kuomah, “Pathien Iengkimthawthei chu Ka- naan rama Luz-ah ka kuomah ân lâr a, mal a mi sâwm a, ka kuomah,"
4,"and said unto me, Behold, I will make thee fruitful, and multiply thee, and I will make of thee a company of peoples, and will give this land to thy seed after thee for an everlasting possession.","‘Chi tamtak inthlatir ka ti cheh a, sukpung bawk ka ti cheh a, chi tum tum um khâwmah siem ka ti che; chun, hi ram hi i hnunga i thlahai kuoma chun kumkhaw ro dingin pêng ka tih,’ a mi tih a."
5,"And now thy two sons, who were born unto thee in the land of Egypt before I came unto thee into Egypt, are mine; Ephraim and Manasseh, even as Reuben and Simeon, shall be mine.","Chun, i naupasalhai pahni, Aiguptaa i kuoma ka hung hmaa i neihai hi, ka ta an nih: Ephraim le Manasse hi, Reuben le Simeon ang bawkin ka ta nîng an tih."
6,"And thy issue, that thou begettest after them, shall be thine; they shall be called after the name of their brethren in their inheritance.","Anni hnunga nau i neihai chu i ta nîng an ta, an ro chana chun an uhai hming chu inṭâwmpui el an tih."
7,"And as for me, when I came from Paddan, Rachel died by me in the land of Canaan in the way, when there was still some distance to come unto Ephrath: and I buried her there in the way to Ephrath (the same is Beth-lehem).","Chun, keia thu chu, Paddan- aram rama inthawka ka hung lai khan Rakil chu Kanaan ramah, lam- pui kârlakah, Ephrath chu a la hlat fe laiin, ka bulah a thih a: chutaka Ephrath lampuia chun ka phûm tah a (chu chu Bethlehem a nih)” a tih a."
8,"And Israel beheld Joseph’s sons, and said, Who are these?","Israelin Josef naupahai a hmu chun, “Hieng hi tuhai am an nih a?” a tih a."
9,"And Joseph said unto his father, They are my sons, whom God hath given me here. And he said, Bring them, I pray thee, unto me, and I will bless them.","Josef chun a pa kuomah, “Hieng hi ka naupasalhai, Pathienin hitaka a mi pêkhai chu an nih,” a tih a. Ama chun, “Lunginsiettakin ka kuoma hin hung ṭhuoi rawh, anni chu mal lo sâwm ka tih,” a tih a."
10,"Now the eyes of Israel were dim for age, so that he could not see. And he brought them near unto him; and he kissed them, and embraced them.","Israel chu a upat leiin a mit ân thim taha a hmu fie thei naw a nih. Chun, a hung ṭhuoi hnai a; chun, ama chun a lo fâwp a, a lo pawm a."
11,"And Israel said unto Joseph, I had not thought to see thy face: and, lo, God hath let me see thy seed also.","Israel chun Josef kuomah, “I hmêl hmu hi ka beisei ta nawh a, nisienlakhawm, ngai ta, Pathienin i thlahai hmêl chen khawm a mîn hmutir tah a ni hi,” a tih a."
12,And Joseph brought them out from between his knees; and he bowed himself with his face to the earth.,"Chun, Josef chun anni chu a pa mal kâra inthawk chun a kei suok a, ama chu hnuoi sikin chibai a bûk a."
13,"And Joseph took them both, Ephraim in his right hand toward Israel’s left hand, and Manasseh in his left hand toward Israel’s right hand, and brought them near unto him.","Josef chun an pahni chun a kei a, Ephraim chu a kut changtiengin Israel kut vawitieng pangah, Ma- nasse chu a kut vawitiengin Israel kut changtieng pangah a hung ṭhuoi hnai a."
14,"And Israel stretched out his right hand, and laid it upon Ephraim’s head, who was the younger, and his left hand upon Manasseh’s head, guiding his hands wittingly; for Manasseh was the first-born.","Nisienlakhawm, Israel chun a ban inkal ṭâl a, a kut changtieng chun a ban a, a naupang lem Ephraim lusîpah, a kut vawitieng chu Manasse lusîpah ân nghat a, Manasse chu nau lutîr a ni sih a."
15,"And he blessed Joseph, and said, The God before whom my fathers Abraham and Isaac did walk, the God who hath fed me all my life long unto this day,","Chun, Josef chu mal a sâwm a, “A mi thlatu Abraham le Isak a hmaa an umna hlak Pathien, vawisûn chena ka dam sûng po poa mi châwmtu Pathien,"
16,"the angel who hath redeemed me from all evil, bless the lads; and let my name be named on them, and the name of my fathers Abraham and Isaac; and let them grow into a multitude in the midst of the earth.","suol po poa inthawka a mîn tlantu vântirko chun naupanghai hi malsâwm raw se; chun ka hming le a mi thlatu Abraham le Isak hming chu anni hmingah put raw se: chun, khawvêl lairilah mipui nasatak hung ni dingin hung pung raw hai se,” a tih a."
17,"And when Joseph saw that his father laid his right hand upon the head of Ephraim, it displeased him: and he held up his father’s hand, to remove it from Ephraim’s head unto Manasseh’s head.","Josef chu a pain a kut changtieng Ephraim lusîpa ân nghat a hmu chun a lungni ta nawh a; chuongchun, a pa kut Ephraim lusîpa chu Manasse lusîpa tâwl dingin a dawm kâng a."
18,"And Joseph said unto his father, Not so, my father; for this is the first-born; put thy right hand upon his head.","Chun, Josefin a pa kuomah, “Pa, hieng ang ding hi a ni nawh, hi hi a nih nau lutîr chu, i kut changtieng hi a lusîpah innghat lem rawh,” a tih a."
19,"And his father refused, and said, I know it, my son, I know it; he also shall become a people, and he also shall be great: howbeit his younger brother shall be greater than he, and his seed shall become a multitude of nations.","Nisienlakhawm, a pa chun a nuom nawh a, “Ka hriet deh, ka naupa, ka hriet, ama khawm hnama hril khawpin um a ta, ama khawm ropui bawk a tih; amiruokchu, a sang hi ama nêkin ropui lem a ta, a thlahai khawm hi chi tum tum tamtak la hung nîng an tih,” a tih a."
20,"And he blessed them that day, saying, In thee will Israel bless, saying, God make thee as Ephraim and as Manasseh: and he set Ephraim before Manasseh.","Chuongchun, chu ni chun anni chu mal a sâwm a: “Israelhai chun, ‘Ephraim le Manasse angin Pathienin inumtir raw se che,’ tiin, nangni hming sâlin mal la sâwmpêk hlak an tih,” tiin. Chuongchun, Ephraim chu Manasse hmaah ân umtir tah a."
21,"And Israel said unto Joseph, Behold, I die: but God will be with you, and bring you again unto the land of your fathers.","Chun, Israel bawk chun Josef kuomah, “Ngai ta, ka thi ding a ni tah a: nisienlakhawm, Pathien chu in kuomah um a ta, in thlatuhai rama chun ṭhuoi nâwk a ti cheu."
22,"Moreover I have given to thee one portion above thy brethren, which I took out of the hand of the Amorite with my sword and with my bow.","Chu naw khawm chu i unauhai chanvo nêk chun chan khatin ka pêk chuong che, ka kâwlhnâm le ka thalngula Amor mihai kuta inthawka ka lâkpêk kha,” a tih a."
